57⁸ DISPUTATIO‘

sect. v. do conformatam esse, is haud aegre Platonem α

mam' repugnantiae crimine absolvet. Ergo apparet ‚
totam hanc in Phaedro expositam demonstratio·
nem parum habere firmitatis ‚ nisi si cum aliis
placitis in Timaeo expositis conjungatur. Atque
haud scio an Plato ipse postea de hujus argumenti
firmitate dubitaveritg, quippe illud non assumsit
ad disputationem in Phaedone consignatam, qua.
rationes, qnae ad stabiliendam Immortalitatem va-
lere viderentur, diligenter expromsit. Ceterum
poterat alia ratione, ex illa proprietate et faculta-
te Animae se ipsam movendi, argumentum duci
minime contemnendum, quo efficeretur, Animam
non esse corporeae naturae, igitur corruptione dis·
solutioneque partium non interire. Nam quum
in Corporibus mutationes existant certis legibus
ponderis ac motus, et fere necessitate machinae;
Anima, si quidem sit corporea, quam partem li-
bertatis habeat, intelligi nequit.

Arg. ex Decimum de Republica librum Plato concludit

ΒΨ Χ· narratione fabulae de Here quodam Armenio, qui
ex morte in vitam rediisset, ac de praemiis poenis-
que del'unctorum retulisset. Sed antequam ad fa-
bulam accedit, praemittit gravissimam disputa·
tionem, qua Animae Immortalitatem demonstrare
studet¹ Quare fabulam nunc quidem praetermit-
tamus, demonstrationem vero consideremus: eam-

que, quandoquidem longiuscula est, non ipsis
Philosophi verbis referamus, sed summatim exhi-

beamus , ut ejus tamen vis et consecutio appareat.
Haec

