44 EPISTOLA

et Boschium caritas et familiaritas quasi fraterna
junxit: et debeo ei vicissim munusculum: et con-
tentus erit eo , quod dabo: nec novum reponet,
cui ego rursus novum et ipse reponere debeam. At
Fonteinio scripsi gratuita pietate: nil ei debebam:
nec mihi rescripsit, sed opus imposuit, Theo-
phrasti editionem. Haec est illa in superiore hujus
Bibliothecae Parte (⁸²) mihi dicta adoptiva et indo·
tata filia: quam dictionem nonnulli perperam ac-
ceperunt. Nosti, auctore Herodoto, Ι, 93, Ly·
dis morem fuisse filias prostituere, ut, corpore
quaestum facientes, dotem sibi futuri matrimonii
colligerent. Ab hac ratione mea pietas abhorre-
bat: quamquam non dissimile in aliorum scriptis
edendis subinde usurpatur. Ego adoptivam filiam
prostituere nolui: nemini eam venditavi ‚ nee
utendam concessi: nullam ejus floris partem nee
'ipse delibavi, nec aliis delibandam permisi: inte-
gram virginem, pudice, liberali septam custodia
servavi: nec nisi in adolescentum doctorum, eo-
rumdemque castorum et modestorum , conspectum
et colloquium eduxi3 si forte aliquis eorum in
matrimonium sibi eam expeteret. En! inquam,
haec est adoptiva mea filia, quae dotem quidem
non habet eam, quae vulgo dos dicitur, sed aliam
longe majorem: quae nunc nondum apparet, ap..
parebit autem, si ad eam colligendam studium
et laborem contuleritis: colligenda est per Grae-

Ca·

(Ἴ) [Cf. Vol. ΙΙΙ. Part. ΙΙ, p. rog-mma]

